\Chapter{A Rust programozási nyelv}
\label{sec:rust}

A \textit{Rust} egy multi-paradigmájú rendszerprogramozási nyelv,
amely a biztonságos kódra helyez hangsúlyt, illetve a programok biztonságos párhuzamosítására \cite{oldpage:main,mostlysafety,oldpage:faq:project}.
Bár a Rust szintaktikailag hasonlít a C++-ra, úgy tervezték, hogy jobb memória-biztonságot nyújtson a C++-hoz legalább hasonló vagy jobb teljesítmények mellett \cite{rustvscpp}.

A nyelvet eredetileg \textit{Graydon Hoare} tervezte a \textit{Mozilla Research-nél}, Dave Herman, Brendan Eich, és mások támogatásával \cite{rust:designedby}.
A tervezők tovább fejlesztették a nyelvet a \textit{Servo} internetböngésző-motor \cite{servo:ars, servo:mozilla} és a Rust fordító fejlesztése alatt.
A fordító maga nyílt forráskódú, duplán licencelt az MIT és Apache licencek alatt.

A következőekben leírjuk a Rust nyelv történetét, összehasonlítjuk a C++ nyelvvel,
majd bemutatjuk a Rust olyan egyedi tulajdonságait, amelyek az összehasonlításban nem jöttek elő.

\Section{A Rust története}

A nyelv 2006-ban Graydon Hoare (Mozilla alkalmazott) egy személyes projektjéből nőtt ki \cite{oldpage:faq:project}.
Bár a nyelv nevének eredetére nem emlékszik, azt állítja, hogy a projekt a nevét a rozsdagombák családja után kapta \cite{rust:name}.

A Mozilla 2009-ben kezdte el támogatni a projektet, mikor Graydon Hoare bemutatta a Rust prototípusát az akkori menedzserének \cite{interview:graydon}.
A cég érdeklődését akkor keltette fel a projekt, amikor a nyelv már eléggé érett volt ahhoz, hogy bemutassa a fő koncepcióit, és teszteket lehessen rajta futtatni \cite{oldpage:faq:project}.
Összegyűjtött egy csapatot, amelynek az volt a feladata, hogy a nyelven tovább dolgozzon azzal a céllal, hogy beépíthessék azt az akkor fejlesztés alatt álló Servo nevű projektjükbe \cite{oldpage:faq:project, interview:graydon}.
A projektet 2010-ben hozta nyilvánosságra a Mozilla \cite{talk:servo}.
Még ugyanabban az évben a csapat fókuszt váltott, és az eredeti \textit{OCaml}-ben írott fordító helyett elkezdtek dolgozni egy önmagát lefordítani képes fordítón Rustban \cite{rust:compilerwork}.
Ez a fordító a \texttt{rustc} nevet kapta, és 2011-ben le is fordította magát sikeresen \cite{rust:successful_compile}. A \texttt{rustc} LLVM-et használ backend-ként.

A Rust fordító első számozott pre-alfa kiadása 2012. januárjában jött ki \cite{rust:first_release}.
A fejlesztők 2015. május 15-én adták ki a Rust 1.0-át, a nyelv és fordító első stabilis kiadását \cite{rust:1_0:blog, rust:version_history}.
Az 1.0-ás kiadás után további kiadások hat hetente történnek, és emellett fut két további fejlesztési ág is, az \textit{alfa} és a \textit{béta} ágak, szintúgy hat hetes időtartamokkal adták közre az új változatokat \cite{rust:release_cycle}.
Ez a rendszer megakadályozza, hogy nem stabil funkciók kerüljenek a nyelvbe \cite{rust:stability}.

A Rust objektum-rendszere sokat változott az első verziókban. A 0.2-es verzió osztályokat hozott a nyelvbe, amit aztán a 0.3-as verzió tovább fejlesztett a destruktorok és az interfészek által nyújtott polimorfizmusi lehetőségekkel.
A 0.4-es verzió végül lecserélte az osztályokat struktúrákra, behozott egy tulajdonság (\textit{trait}) rendszert a öröklődés lehetőségének biztosítására, 
beleolvasztotta az interfészeket a tulajdonságokba (és eltörölte azokat, mint különálló funkció) \cite{rust:version_history}.

A 0.9-es és 0.11-es verziók között a Rust rendelkezett két beépített mutató típussal, \texttt{\~} és \texttt{@}, hogy leegyszerűsítse a fő memória modellt.
Ezeket a 0.11-es verzióban lecserélték a \texttt{Box} és a \texttt{Gc} (majd a \texttt{Gc} eltűnt a 0.12 verzióban \cite{rust:version_history}.

2014. januárjában, Andrew Binstock, a Dr Dobb's főszerkesztője, megemlítette a nyelvet, és megjegyezte, hogy van esélye versenyképesnek lenni a C++ mellett.
Binstock szerint bár a Rust-ot sokan gondolták "kitűnően elegáns nyelvnek", a nyelv használata lelassult, mert gyakran változott verziók között \cite{dr_dobb}.

A \textit{Stack Overflow} weboldal éves kérdőíve szerint a Rust 2015-ben a harmadik legkedveltebb nyelv volt, majd a következő négy évben az első helyet foglalta el \cite{so_2015, so_2016, so_2017, so_2018, so_2019}.

\Section{Összehasonlítás a C++ nyelvvel}

A következőkben elemzünk néhány gyakori problémát, illetve kihívást, amely felmerülhet egy program fejlesztése során,
és megvizsgáljuk, hogy hogyan kezeli a megadott feladatot a Rust és a C++, és hogy miben hasonlítanak és különböznek ezek a megoldások.

\SubSection{Költség nélküli absztrakció}

Ha a kódban az absztrakció nem költség nélküli, akkor a programozó hajlamosabb a kód-duplikációra, hogy elkerülje a virtuális metódushívások magas árát.
Ebben az esetben mindkettő nyelv lehetőséget ad költség nélküli absztrakcióra, ahol lehetséges \cite{compare:cpp:zerocost, compare:rust:zerocost}.

% TODO: Ezt egy kicsit részletesebben és pontosabban kellene!

\SubSection{Mozgatás szemantikák}
\label{subsec:ownership_mentioned}

% TODO: Le kellene írni, hogy egyáltalán mit jelent a move szemantika!

Mozgatás konstruktorok használata során felmerülhet az a probléma, hogy az az objektum, amiből az erőforrások ki lettek mozgatva,
helytelen, vagy kiszámíthatatlan maradhat a mozgatás után, ezáltal "használat mozgatás után" (\textit{use-after-move}) hibákat okozhat.
A C++ nyelvben a mozgatók "elrabolják" az erőforrásokat az objektumoktól. Ajánlatos, hogy a forrás objektum helyes maradjon a mozgatás után,
de nem kötelező, így javasolt nem bízni az objektum helyességében mozgatás után \cite{compare:cpp:move_constructor}.
A Rust birtoklás rendszere és kölcsönzés-ellenőrző funkciója megakadályozza, hogy mozgatás után használhassunk objektumokat \cite{compare:rust:move_constructor}.

A \textit{use-after-move} hibákat a C++-ban vagy futásidőben lehet felfedezni egy speciális "sentinel" állapottal,
vagy külső, arra specializálódott programokkal fordítási időben.

\SubSection{Mutatók és referenciák}

Mindkét nyelv inkább az okos mutatókat és referenciákat preferálja, és a nyers mutatók használata ellen javasol.
A Rust könyv meg is jegyzi, hogy az okos mutatók ötlete a C++-ból ered \cite{compare:rust:smart_pointers}.

A mutatók kezelése a két nyelvben eltér. C++-ban nincs különösebb megoldás a nyers mutatók észrevételére,
kivéve a manuális kódellenőrzést.

% TODO: Külső eszközök, lint-ek azért vannak. A raw pointer önmagában nem okoz hibát, csak növeli az arra való hajlamot.

A Rust ezzel ellentétben csak az \texttt{unsafe} kódblokkokban enged nyers mutatókat használni. 
Az ilyen blokkok mindig meg vannak jelölve az \texttt{unsafe} megnevezéssel, így egy egyszerű keresés a fájlokban rámutat, hogy hol lehetnek nyers mutatók \cite{compare:rust:raw_pointers}.

\vskip\baselineskip

Léteznek további különbségek is a két nyelv között, viszont egy alapos összehasonlítás ezen szakdolgozat hatáskörén kívülre esik.
Egy bővebb összehasonlítás megtekinthető az irodalomjegyzékben megjelölt forrásban \cite{rustvscpp}.

\Section{Csomagok és függőségeik kezelése}
\label{cargo_mention}

A Cargo egy Rustban írt, és Rusthoz készült, csomagkezelő, és egyben egy fejlesztést elősegítő környezet.
A Cargo segítségével automatikusan letölthetőek a szükséges függőségek, kényelmesen lefordíthatóak a projektek,
sőt, a Cargo lehetővé teszi a kész projekt feltöltését a Rust közösség csomaggyűjtő oldalára, a \url{crates.io} weboldalra is \cite{cargo:doc}.

A Cargo-t Carl Lerche és Yehuda Katz tervezte a Bundler és NPM mintájára. 
A csomagkezelés bonyolult probléma, de annak köszönhetően, hogy a Cargo elődjei már kitapasztalták a gyakori problémákat,
a Cargo egyszerűbbé teszi a projektkezelést \cite{cargo:blog}. A használatának az előnyei például az alábbiak.
\begin{itemize}
    \item A \url{crates.io} oldala könnyeddé teszi a projektek feltöltését. 
    A feltöltéshez csak egy Github felhasználói fiók szükséges, és a feltöltés folyamatát a \texttt{cargo publish} parancs
    felhasználói beavatkozás nélkül véghezviszi.
    \item Minden Cargo-t használó projekt függőségeit a Cargo egy \texttt{Cargo.lock} fájlban tárolja,
    így biztosítva azt, hogy mind az együttműködő fejlesztők, és mind a felhasználók ugyanazt a kódot fordítsák \cite{cargo:dependency_management}.
    \item Minden projekt megadhatja a Cargo-nak, hogy fordítsa azt, és a Cargo kezeli a függőségek lefordítását is.
\end{itemize}

% TODO: Leírni a nyelv szerepét, létrejöttének történetét, jellemző felhasználási módjait!

% TODO: Röviden összehasonlítani a C/C++ nyelvekkel (és még a többi olyannal amivel aktuálisan lehet).
